Προγραμματισμός σε Python (Kids)
Ξεκινήστε το ταξίδι σας στον κόσμο του Προγραμματισμού Υπολογιστών με τη γλώσσα Python

Η γλώσσα Python είναι μια γλώσσα προγραμματισμού υψηλού επιπέδου, που χρησιμοποιείται για τον προγραμματισμό ενός μεγάλου πλήθους εφαρμογών, που διευκολύνουν την καθημερινή μας ζωή.

Είναι γνωστή για την εύκολη σύνταξη της, κάτι που την κάνει ιδανική για αυτούς που έρχονται για πρώτη φορά σε επαφή με τον προγραμματισμό, αλλά και για το μεγάλο πλήθος των βιβλιοθηκών της, γεγονός το οποίο την καθιστά κατάλληλη για την επίλυση οποιουδήποτε προβλήματος.

Η ροή του συγκεκριμένου προγράμματος έχει σχεδιαστεί, ώστε να αυξάνει ομαλά το επίπεδο δυσκολίας, αλλά ταυτόχρονα να δίνονται ερεθίσματα στους μαθητές, να βελτιώνουν την κριτική τους σκέψη και την προγραμματιστική λογική που απαιτείται για την επίλυση σύνθετων προβλημάτων. Μέσα από κατάλληλα παραδείγματα και ασκήσεις, οι μαθητές μαθαίνουν ότι ο καλύτερος τρόπος αντιμετώπισης και λύσης σύνθετων προβλημάτων, είναι η διάσπασή τους σε μικρότερα προβλήματα, η λύση των οποίων είναι ευκολότερη.

Μετά την ολοκλήρωση του προγράμματος, οι μαθητές έχουν την εμπειρία, τα εφόδια και την αυτοπεποίθηση να προχωρήσουν παραπέρα γνωρίζοντας διαφορετικούς χώρους εφαρμογών της γλώσσας ή και να γνωρίσουν άλλες γλώσσες, όπως η Java.

Το πρόγραμμα

Το βασικό πρόγραμμα ολοκληρώνεται σε 2 τετράμηνα (ένα έτος).

Χειμερινό Τετράμηνο: από 1 Οκτωβρίου μέχρι 20 Ιανουαρίου
Εαρινό Τετράμηνο: από 6 Φεβρουαρίου μέχρι 26 Μαΐου