Προγραμματισμός σε HTML / CSS / JavaScript
Ξεκινήστε το ταξίδι σας στον κόσμο του Προγραμματισμού Υπολογιστών με τις γλώσσες HTML/ CSS/ JavaScript

Το συγκεκριμένο πρόγραμμα έχει ως στόχο να εισάγει τους μαθητές στο χώρο του διαδικτύου και τον τρόπο που αυτό μπορεί να χρησιμοποιηθεί για τη σχεδίαση και ανάπτυξη διαδικτυακών εφαρμογών. Οι μαθητές έρχονται σε επαφή με γλώσσες προγραμματισμού και περιβάλλοντα που χρησιμοποιούνται αποκλειστικά για την ανάπτυξη τέτοιων εφαρμογών και βλέπουν στην πράξη αυτές τις δυνατότητες μέσα από την υλοποίηση των δικών τους παραδειγμάτων. Αρχικά γίνεται μια εισαγωγή στην HTML και στο πρωτόκολλο http. Στη συνέχεια το πρόγραμμα αναφέρεται στη χρήση διαδοχικά επικαλυπτόμενων φύλλων στυλ (cascading style sheets – CSS), και τέλος οι μαθητές πειραματίζονται με τις δυνατότητες προγραμματισμού του φυλλομετρητή με χρήση της γλώσσας Javascript. Η συνδυαστική χρήση αυτών των τριών τεχνολογιών είναι ικανή για τη δημιουργία αξιόπιστων δικτυακών εφαρμογών.

Η ροή του συγκεκριμένου προγράμματος έχει σχεδιαστεί ώστε να αυξάνει ομαλά το επίπεδο δυσκολίας, αλλά ταυτόχρονα να δίνονται ερεθίσματα στους μαθητές να βελτιώνουν την κριτική τους σκέψη και την προγραμματιστική λογική που απαιτείται για την επίλυση σύνθετων προβλημάτων. Μετά την ολοκλήρωση του προγράμματος, οι μαθητές έχουν την εμπειρία, τα εφόδια και την αυτοπεποίθηση να προχωρήσουν παραπέρα μαθαίνοντας Javascript βιβλιοθήκες και frameworks για την ανάπτυξη front- και back-end εφαρμογών

Το πρόγραμμα

Το βασικό πρόγραμμα ολοκληρώνεται σε 2 τετράμηνα (ένα έτος).

Χειμερινό Τετράμηνο: από 25 Σεπτεμβρίου μέχρι 21 Ιανουαρίου
Εαρινό Τετράμηνο: από 5 Φεβρουαρίου μέχρι 27 Μαΐου

Τα μαθήματα είναι δίωρα, και πραγματοποιούνται μία φορά την εβδομάδα, είτε καθημερινές 18.00-20.00 είτε Σάββατα μεταξύ 10.00-14.00