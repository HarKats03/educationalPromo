Προγραμματισμός σε C and C++
Ξεκινήστε το ταξίδι σας στον κόσμο του Προγραμματισμού Υπολογιστών με τη γλώσσα C/C++

Η C αν και πλησιάζει τα πενήντα παραμένει η πιο ισχυρή σύγχρονη γλώσσα προγραμματισμού. Ακολουθεί το μοντέλο του δομημένου προγραμματισμού και παράγει κώδικες που μπορούν να εκτελούνται ταχύτερα από τους αντίστοιχους άλλων γλωσσών προγραμματισμού.  Επιπλέον, παρέχει άμεση πρόσβαση σε όλους τους πόρους του υπολογιστή πράγμα που την κάνει την πιο δημοφιλή γλώσσα όταν πρόκειται να αναπτυχθούν εφαρμογές χαμηλού επιπέδου (π.χ., για ενσωματωμένες συσκευές) ή/και προγράμματα του συστήματος.

Σχεδόν δεκαπέντε χρόνια μετά την εμφάνιση της C εμφανίζεται η C++. Η γλώσσα ακολουθεί το αντικειμενοστραφές μοντέλο προγραμματισμού επιτρέποντας έτσι την ανάπτυξη απαιτητικών και μεγάλων εφαρμογών ενώ ταυτόχρονα εγγυάται την ομαλή λειτουργία, τη σωστή επεκτασιμότητα και τη συντήρηση τους.

Η ροή του συγκεκριμένου προγράμματος έχει μελετηθεί προσεκτικά ώστε οι μαθητές να περνάνε ομαλά από τη C στην C++ (από το δομημένο στο αντικειμενοστραφές μοντέλο) ενώ το επίπεδο δυσκολίας να αυξάνεται σταδιακά με στόχο οι μαθητές να εμπεδώνουν πλήρως το αντικείμενο των διαλέξεων. Όλες οι θεματικές ενότητες πλαισιώνονται από πληθώρα παραδειγμάτων. Επιπλέον, οι μαθητές έχουν την ευκαιρία να δουν μια προσομοίωση ολόκληρου του κύκλου ανάπτυξης ενός project όπως γίνεται σε ένα πραγματικό σύγχρονο εταιρικό περιβάλλον.

Μετά την ολοκλήρωση του προγράμματος, οι μαθητές έχουν την εμπειρία, τα εφόδια και την αυτοπεποίθηση να προχωρήσουν παραπέρα γνωρίζοντας διαφορετικούς χώρους εφαρμογών της γλώσσας ή και να γνωρίσουν άλλες γλώσσες όπως η Java.

Το πρόγραμμα

Το βασικό πρόγραμμα ολοκληρώνεται σε 2 τετράμηνα (ένα έτος).

Χειμερινό Τετράμηνο: από 26 Σεπτεμβρίου μέχρι 20 Ιανουαρίου
Εαρινό Τετράμηνο: από 6 Φεβρουαρίου μέχρι 26 Μαΐου

Τα μαθήματα είναι δίωρα, και πραγματοποιούνται μία φορά την εβδομάδα, είτε καθημερινές 18.00-20.00, είτε Σάββατα μεταξύ 10.00 και 14.00