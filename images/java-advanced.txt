Προγραμματισμός σε Java – Advanced
Συνεχίστε το ταξίδι σας στον κόσμο του Προγραμματισμού Υπολογιστών με τη γλώσσα Java

Η Java είναι η αντικειμενοστραφής γλώσσα, η οποία χρησιμοποιείται από ερασιτέχνες, επιστήμονες και επαγγελματίες για τη δημιουργία υψηλού επιπέδου κώδικα. Ο σχεδιασμός της γλώσσας επιτρέπει την ανάπτυξη απαιτητικών και μεγάλων εφαρμογών, ενώ ταυτόχρονα εγγυάται την ομαλή λειτουργία, τη σωστή επεκτασιμότητα και τη συντήρηση τους.

Ένα από τα βασικά πλεονεκτήματα της Java, έναντι των περισσότερων άλλων γλωσσών, είναι η ανεξαρτησία της από το λειτουργικό σύστημα. Τα προγράμματα που είναι γραμμένα σε Java τρέχουν, ακριβώς το ίδιο, σε Windows, Linux, Unix και MacOS, χωρίς να χρειαστεί να γίνουν επιπλέον ενέργειες από τον προγραμματιστή. Λόγω των παραπάνω είναι η γλώσσα που επιλέγουν οι εταιρείες (1η στην παγκόσμια κατάταξη γλωσσών για πολλά χρόνια), για να αναπτύξουν κάθε κατηγορία εφαρμογών (web, mobile, desktop, κατανεμημένες κλπ).

Για να επιτευχθούν τα προαναφερθέντα, η ροή του προγράμματος έχει μελετηθεί προσεκτικά, ώστε το επίπεδο δυσκολίας να αυξάνεται ομαλά, με στόχο οι μαθητές να εμπεδώσουν πλήρως το αντικείμενο των διαλέξεων και να μπορούν να προχωρήσουν και να εξελιχθούν από το πρώτο επίπεδο στο δεύτερο επίπεδο της γλώσσας Java, αυξάνοντας την τεχνογνωσία τους και κυρίως την γνώση τους στον προγραμματισμό. Όλες οι θεματικές ενότητες πλαισιώνονται από πληθώρα παραδειγμάτων και οι μαθητές έχουν την ευκαιρία να δουν μια προσομοίωση ολόκληρου του κύκλου ανάπτυξης ενός project, όπως γίνεται σε ένα πραγματικό σύγχρονο εταιρικό περιβάλλον. Μετά την ολοκλήρωση και του δεύτερου επιπέδου της γλώσσας Java, οι μαθητές έχουν τη γνώση, την εμπειρία, τα εφόδια και την αυτοπεποίθηση να προχωρήσουν γνωρίζοντας διαφορετικούς χώρους εφαρμογών της γλώσσας.


Το πρόγραμμα

Το βασικό πρόγραμμα ολοκληρώνεται σε 2 τετράμηνα (ένα έτος).

Χειμερινό Τετράμηνο: από 26 Σεπτεμβρίου μέχρι 20 Ιανουαρίου 2022
Εαρινό Τετράμηνο: από 6 Φεβρουαρίου μέχρι 26 Μαΐου 2022

Τα μαθήματα είναι δίωρα, και πραγματοποιούνται μία φορά την εβδομάδα, είτε καθημερινές 18.00-20.00, είτε Σάββατα μεταξύ 10.00 και 14.00.